Start, stop, continue, more of, less of wheel retrospektiivimenetelmässä käytetään viiteen osaan jaettua ympyrää, johon tiimin jäsenet voivat kirjata sprintin aikana tekemiään havaintoja.
Start -osioon voi kirjata asioita, joita toivoisi tiimin aloittavan.
Toivomukset turhien asioiden tekemisen lopettamisesta lisätään stop -osioon.
Continue -osion asioita toivotaan jatkettavan.
More of ja less of osioiden asioita toivotaan joko lisää tai vähemmän jatkossa.
Tätä menetelmää seuratessa retrospektiivin on tarkoitus olla lyhytkestoinen tapaaminen, noin 10 minuuttia pienen kehitystiimin kesken.

Glad, sad, mad -menetelmässä tiimin jäsenet kirjaavat ylös havaintojaan ja ajatuksiaan sprintin kulusta.
Tämän jälkeen kirjatut asiat jaetaan kolmeen kategoriaan.
Glad -kategoriaan kuuluu positiiviset havainnot kehitystiimin toiminnasta ja sprintin kulusta.
Vastapainoisesti sad -kategoriaan kuuluu kaiki negatiiviset havainnot liittyen tiimin toimintaan.
Mad -kategoriaan lisätään kehitystyötä haitanneet asiat, joiden aiheuttaja on tiimin ulkopuolinen osapuoli.
Havainnot kirjataan korteille ja tiimin jäsenet esittelevät ne lyhyesti muulle tiimille ennen kuin ne sijoitetaan omaan kategoriaansa taululle.
Havainnot ryhmitellään asiayhteyksiensä perusteella, minkä jälkeen tiimi äänestää niiden tärkeysjärjestyksestä ennen niiden käsittelyä.
Verrattuna edeltävään menetelmään, glad, sad, mad -menetelmässä retrospektiivin kesto on pidempi, sillä se kestää kunnes kaikki asiat on käsitelty tai 60 minuutin aikaraja tulee vastaan.

 
